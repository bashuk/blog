---
layout: post
title: Q&A, раунд 1
tags: [London, Q&A, Facebook, ]
categories: [london]
image:
  #background:
  #feature: london/
  #credit:
  #creditlink:
#link:
#modified: YYYY-MM-DD
---

Про погоду, ВК, візу, квартиру і ціни.

> Как там Лондон? Дождь идёт?
---

> Как погодка?)
---

Про погоду в Лондоні є чимало стереотипів. Багато хто вважає, що тут завжди
хмарно, холодно і сиро, часто йдуть дощі, і взагалі місто 24/7 вкрите густим туманом.

Ще сидячи в літаку я почав усвідомлювати, що ці стереотипи – не вигадка.
Я летів у хмарний день, і протягом всього польоту в ілюмінаторі я не бачив
нічого, окрім сірих хмар – окрім, хіба що, декількох хвилин взльоту та посадки. Але
якщо в Києві хмари були ледь сіруватими, до Лондон зустрів мене тяжкими, дощовими,
темно-синього кольору хмарами. "Добре, що взяв парасольку" – подумав я.

Буквально на наступний день після прильоту хмари розійшлися. Був гарний, теплий, сонячний
день. Іронічним було те, що в Києві тим часом почалися дощі. Суперово! Такі дні, напевне,
рідкість, тож треба як слід цим насолодитися.

Але і на наступний день було сонячно. І на день після того. І взагалі, майже весь цей
тиждень.

До речі, якось на днях спілкувався про погоду зі своїм ментором, який народився у...
Манчестері? Чи Ліверпулі? Чи може він взагалі з Едінбурга, не пам'ятаю. Словом, він
не з Лондона (_ще один іронічний факт: прізвище чувака – English_).
То він каже, що в Лондоні не так часто йдуть дощі, і взагалі всі ці
стереотипи про "сирість і сірість" – повна вигадка.
Погода у Лондоні не сильно відрізняється від погоди у багатьох європейських містах.
Ще сказав, що от його дитинство
пройшло серед дощів, бо там, звідки він родом, вони йдуть реально постійно. Словом,
сподіваюсь, що парасольку я тут буду використовувати не частіше, ніж у Києві.

До речі, про порівняння. Я чомусь завжди вважав, що Лондон значно північніше за
Київ. Але виявилось, що це лише оптична (психологічна?) ілюзія: просто Велика
Британія розташована північніше за Україну. Але, враховучи те, що Лондон – на півдні
Англії, а Київ – ближче до півночі України, маємо, що міста лежать майже на одній широті.
Окрім того, Лондон – південніший за Берлін та Варшаву.

Місто | Широта
:---: | :---:
Київ | 50.4501 N
Лондон | 51.50735 N
Варшава | 52.22967 N
Берлін | 52.52 N
{: rules="groups"}


<p><iframe src="https://mapsengine.google.com/map/embed?mid=z5qyVxvVg6lA.kYkWJklMZlgg" width="640" height="480"></iframe></p>

Взимку тут взагалі тепліше, ніж у Києві –
[температура взимку](https://ru.wikipedia.org/wiki/%D0%9A%D0%BB%D0%B8%D0%BC%D0%B0%D1%82_%D0%9B%D0%BE%D0%BD%D0%B4%D0%BE%D0%BD%D0%B0#.D0.A2.D0.B5.D0.BC.D0.BF.D0.B5.D1.80.D0.B0.D1.82.D1.83.D1.80.D0.B0_.D0.B2.D0.BE.D0.B7.D0.B4.D1.83.D1.85.D0.B0)
не падає нижче нуля, морозів тут наче не буває. Але про це зможу розповісти
через декілька місяців.

Ну, і щоб остаточно розвіяти ілюзії – ніякого диму, смогу чи
[туману](https://ru.wikipedia.org/wiki/%D0%9A%D0%BB%D0%B8%D0%BC%D0%B0%D1%82_%D0%9B%D0%BE%D0%BD%D0%B4%D0%BE%D0%BD%D0%B0#.D0.9B.D0.BE.D0.BD.D0.B4.D0.BE.D0.BD.D1.81.D0.BA.D0.B8.D0.B9_.D1.82.D1.83.D0.BC.D0.B0.D0.BD)
тут немає – всі фабрики та заводи давно вивезли за межу міста. Окрім того, майже
на усіх будинках у центрі видно димарі, але дим з них не йде і йти вже, напевне,
ніколи не стане – ще декілька десятків років уряд заборонив користуватися печами
у місті.

> Слушай, а за переписку вк тебя не выгонят?
---

Це може прозвучати дивно, але не так багато людей у фейсбуці взагалі чули про ВК.
Про ВК знають, напевне, лише дві групи працівників:

1. люди, що приїхали з Росії, України, Білорусі та інших країн, де користуються ВК;
2. люди, робота яких полягає у аналізі інших соціальних мереж.

Люди, що оточують моє робоче місце, навіть не чули про ВК. Загалом, це індуси і
китайці, і здогадайтесь що? – і в тих, і в інших, є свої місцеві соціальні мережі.
І всі ними користуються.

Політика фейсбука як роботодавця взагалі досить м'яка: свобода працівників не обмежується
нічим, окрім того, що може нашкодити компанії. Приходиш на роботу об 11, а йдеш о 5 вечора?
Будь ласка. Треба попрацювати з дому? Без проблем. Хочеш випити в робочий час прямо в офісі?
Пфф, валяй. Роби що хочеш, тільки не нашкодь компанії[^1]. Але про це, напевне, можна
написати окремий пост.

Тому коли тобі хочеться почитати новини з ВК...

![Nobody cares](http://prexamples.com/wp-content/uploads/2013/10/spongebob-nobody-cares-2.jpg)

> И тебе ничего не говорили оформлять по приезду? просто виза и все?
---

Процес "оформлення імігрантів" у Англії дуже сильно залежить від національності/громадянства.
Мені, як громадянину України, потрібно було у семиденний термін після приїзду з'явитись
у так званому Overseas Visitors Records Office (який підпорядковується поліції).
Там за £35[^2] мені видали сертифікат
(гарний папірець формату А4), у якому написано, хто я такий, де працюю, та головне –
де живу. При кожному переїзді мені доведеться йти з цим сертифікатом у найближчий
відділ поліції, щоб мені зробили відповідну помітку у сертифікаті. Таким чином, мій
паспорт з робочою візою та цей сертифікат – необхідна і достатня юридична умова мого
легального перебування тут.

Для порівняння, громадянам Індії реєстрацію у поліції проходити не потрібно; натомість,
їм просто треба у "спеціальному" відділенні пошти забрати свій
biometric residence permit (BRP, "біометричний дозвіл на перебування"). А громадянам
Китаю треба зробити все – і BRP, і в поліції зареєструватись. Легше всього, звісно,
громадянам з країн ЄС – їм взагалі нічого робити не потрібно.

> поселился норм?
---

> Когда у тебя будет время, напиши, как ты устроился, где ты там живешь и с каким настроением
---

Спочатку невелика передісторія. Зараз я проходжу так зване "тренування", або bootcamp. Це шість
тижнів інтенсивних лекцій про все і одразу, і в той же час – виконання завдань з
самих різних проектів. Після тренування кожен вибирає собі команду, у якій він продовжить
працювати. Зроблене це все для того, аби ми швиденько врубилися, що тут і до чого,
здобули знання, яких нам не вистачає, та познайомилися з різними командами, аби
легше було зробити вибір команди, у якій потім буде цікаво працювати.

З цих шести тижнів три перших тижні проходять у Лондоні, потім нас відправляють
в США на два тижні, після чого ми повертаємось в Лондон. На основі цього графіку побудоване
наше тимчасове проживання тут, яке оплачується компанією:

Час від початку роботи | Локація | Місце проживання | Хто платить
:--- | :--- | :--- | :---
Тижні 1-3 | Лондон, ВБ | Готель | Facebook
Тижні 4-5 | Каліфорнія, США | Готель | Facebook
Тижні 6-10 (до 30 днів) | Лондон, ВБ | Готель | Facebook
Тижні 10+ | Лондон, ВБ | Постійне житло | Я
{: rules="groups"}

Те тимчасове житло, що мені дали – досить непогане. Класне, я б навіть сказав.
Студія, але доволі простора, і по міркам Лондона – майже в самому її центрі.
До роботи встигаю за півгодини пішки, бо офіс – також в самому центрі.

<p><iframe src="https://mapsengine.google.com/map/embed?mid=z5qyVxvVg6lA.kzFht-RDcWpI" width="640" height="480"></iframe></p>

Якщо коротко про емоції, то розлучатися з близькими людьми завжди важко.

> красивый Лондон, да?)
---

Я мало подорожував, але так, Лондон – дуже гарний. В чомусь схожий на Київ, в чомусь
– ні.

Перше ж, що кидається в очі майже зразу після того, як потрапляєш в місто – це... цегла.
Дуже багато цегли, всюди. В цьому, напевне, основна відмінність від усіх великих міст,
де я бував. Спробую пояснити.

У тому ж Києві, наприклад, цеглу намагаються приховати. Її фарбують, її штукатурять,
її ховають. До цього звикаєш, і просто перестаєш помічати, але насправді ця
штукатурка надає місту якогось... йогуртово-кремового віттінку. Лєбєдєв колись
писав [щось подібне про Москву](http://tema.livejournal.com/1346520.html), але у
значно негативніших тонах.

У Лондоні ж цеглу не ховали. Вона всюди. Місцями дуже стара, з сильним відбитком історії
і промислового диму, місцями – новіша. Через це – я знаю, це може прозвучати дивно,
але – картинка в очах здається контраснішою, насиченішою. Блакитне небо залишається
блакитним, трава – зеленою (в Києві зеленіша), віконні рами – білими, асфальт – сірим.
Але просто уявіть, що всі забори і стіни, які ви звикли бачити рожевими, персиковими,
сірими, кремовими, набули різних віттінків кольору червоно-коричневої цегли.
Це дуже складно пояснити, але в перші дні було враження, ніби хтось "підфотошопив"
зображення в очках, зробивши його трохи більш насиченим у кольорах.

Окрім цегли, візуально місто досить схоже на Київ. Також є висотки в центрі, також
дуже зелене місто з надзвичайно багатою історією, що сильно відобразилась на
його образі.

> Ну шо там?
---

![Are you fucking kidding me](http://dzasv7x7a867v.cloudfront.net/product_photos/762234/AreYouFuckingKiddingMe_large.png)

Я з задоволенням понаписую купу всього, але мені потрібні конкретні запитання.
__Надзвичайно__ багато вражень, тому на запитання типу такого складно придумати
щось конкретніше, ніж "та все норм" :)

Будь ласка, надсилайте короткі, але цікаві запитання; чим конкретніше запитання –
тим цікавішою та детальнішою буде відповідь.

> Не дорого в Лондоні, з ким дивеш, де, як, що?)
---

Дорого. Дуже дорого. Надзвичайно, блін, дорого. Перший же шок в мене стався, коли
взяв таксі з аеропорту додому, за яке віддав £111, а це близько 3700 гривень[^2].
Ще деякі ціни для порівняння:

Чьо | Почьом
:--- | :---:
Мажорно поїсти в ресторані | £15 - ∞
Не надто мажорно поїсти у пабі/ресторані | £10 - £12
По-студентськи поїсти (бутерброд/стакан супу) | £2.5 - £5
Молоко: |
    - 2 пінти (1.136 літра) | £0.89
    - 1 пінта (0.568)| £0.5
--- | ---
Поїздка на автобусі | £1.5
Поїздка на метро | £2.5 - £10
Убер по центру | £5
Прокат велосипеда | £2
--- | ---
Пачка прального порошку | £2.5
Гель для гоління | £3.5
--- | ---
Однокімнатна квартира (в місяць)[^3] | £1200 - £1300
{: rules="groups"}

![Desperation... Desperation everywhere](http://www.quickmeme.com/img/64/646a1de96d4394206f0ea92e33607ff128862cc45047a334d9ef79964277d567.jpg)

Тим не менш, люди тут якось живуть.

Як я вже сказав, живу я поки що у студії, тобто сам. Але в цьому ж готелі проживає
ще чимало народу, які так само нещодавно розпочали працювати у фейсбуці, тому мені
зазвичай є з ким пройтись на роботу та додому. Переважно індуси, до речі, але є
й хлопеці з України, а скоро ще й мають приїхати з Білорусі та Росії.

У наступних серіях
---

Присилайте ще запитання, а якщо ні – то через тиждень я спробую розповісти про:

- транспортну система Лондону;
- те, як люди дістаються до роботу (спойлер: велосипедами і бігом).

---

---

#### Зауваження

[^1]: Все, що тут сказано, є моєю особистою думкою про Facebook.
[^2]: Станом на 13.09.2015: £1 ~ $1.54 ~ ₴33.63
[^3]: Мова йде про 1-bedroom apartment; це квартира з однією спальнею, в якої як може бути вітальня, так може і не бути.