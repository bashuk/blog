---
layout: post
title: Q&A, раунд 2
tags: [London, Travel, Facebook]
categories: [london]
image:
  #background:
  #feature: london/
  #credit:
  #creditlink:
#link:
modified: 2015-09-27
---

Пост з висоти трансатлантичного рейсу Лондон - Сан-Франциско.

Йєп! 11 годин польоту у бізнес-класі, вперше в житті :) Треба визнати, сервіс тут –
відмінний, польотом насолоджуєшся. Відмінностей від економ-класу багато, але я спробую
швиденько перелічити основні:

- Вартість. По неперевіреній інфі, один такий квиток коштує (приготуйте валідол)
близько £2000;
- Преміум-ложа. Перед польотом ми з індусами години дві там тусили. У наявності
наступне, причому на халяву:
    * ресторан з широким вибором делікатесів, але студентська душа замовила бургер;
    * бар з купою коктейлів та напоїв;
    * більярд, проектор з футболом, газети, Wi-Fi, качелі, спа;
- Окрема черга при посадці на літак;
- На борту в кожного – своя "кабінка" і крісло-ліжко: крісло розкладається так, що
на ньому можна лежати в повний зріст, при цьому нікому не заважаєш. А кабінка – тому
що зліва і справа від тебе стінки, які відгороджують тебе від сусідів. Мрія інтровертів;
- Купа халявних ніштяків на борту, в т.ч. шкарпетки, маленький туалетно-макіяжний набір
і бар з халявним алкоголем. На українців не розраховано.

![Фоточка кабінок з бізнес-класу](/images/2015-09-26-Q&A-round-two/1.jpg)

До речі, про українців: на митному контролі при вильоті з Лондона мені влаштували шмон.
Пані, що рилась у моєму рюкзаку, виявилась українкою, з якою в нас склалась настільки
люб'язна бесіда, наскільки це взагалі можливо при таких обставинах. Потім з'ясувалося,
що причина перевірки – гель для гоління, який був в рюкзаку. Мовляв, не можна проносити
більше, ніж 100мл рідини. Я був почав сперечатись, бо технічно, гель – це начебто
ж і не рідина, це... ну, гель (хай файв тим, хто подумав так само). Але, звісно, в
цьому не було жодного сенсу, тому я забив і пішов далі.

Словом, тепер я десь над Атлантичним океаном, я встиг подивитись "Думки навиворіт"
і передивитись "Кінгсмен", і тепер в мене купа вільного часу, щоб нарешті відповісти
на запитання.

> типаж зовнішньості британців відрізняється?
---

> як там британки? вже ходив до когось на 5-o-clock tea?
---

Чесно кажучи, поки що я бачив не дуже багато британців. Поки що мало гуляю містом, і
спілкуюсь переважно з людьми з офісу, а вони тут з усього світу. У місті, до речі,
також повно туристів, тому складно взагалі зрозуміти, звідти людина, поки не почнеш
з нею спілкуватись, а іноді складно навіть після цього.

Декілька людей, про яких я точно знаю, що вони британці, нічим начебто від нас не
відрізняються. Але в них кльові англійські акценти. До речі, "англійських акцентів" насправді
дуже багато різних, і в межах країни вони відрізняються надзвичайно сильно, але мені поки
не вдається їх розрізняти. Мені все звучить "по-британськи", і хочеться якомога швидше
навчитись говорити якось так само, бо звучить прикольно, з шармом.

Словом, зовнішніх відмінностей не бачу, а жарти про те, що британські дівчата не
гарні, виявились лише жартами. Хоча наші все ж привабливіші :)

> Саша! Больше фоток!
---

Це не питання, але я відповім. Я намагаюсь, але робити фотки часто якось просто
незручно. Хочеться показати офіс – але в ньому люди працюють, не хочеться відволікати.
Хочеться показати зовнішність британців – але ж не буду їх фоткати просто так. Навіть
коли фотографую майже порожню вулицю, чи літак, у якому всі сплять – все рівно якесь
дивне відчуття.

Окрім того, більшість всього, що я можу показати, легко можна знайти на гуглокартинках
або в гугломапсах, і це також відбиває мотивацію фоткати щось самому.

Але сьогодні я таки вийшов прогулятись досить рано, і погода була настільки кльовою, що
я переборов себе і трішки пофографував околиці.

{% capture images %}
    /images/2015-09-26-Q&A-round-two/2.jpg
    /images/2015-09-26-Q&A-round-two/3.jpg
    /images/2015-09-26-Q&A-round-two/4.jpg
    /images/2015-09-26-Q&A-round-two/5.jpg
    /images/2015-09-26-Q&A-round-two/6.jpg
    /images/2015-09-26-Q&A-round-two/7.jpg
{% endcapture %}
{% include gallery images=images caption="Rosebery Avenue, London, UK" cols=3 %}

А ще я зробив декілька таймлапсів:

<iframe width="560" height="315" src="https://www.youtube.com/embed/ImKYozT5RLM" frameborder="0" allowfullscreen> </iframe>

<br>

<iframe width="560" height="315" src="https://www.youtube.com/embed/qLqX7vEVIBI" frameborder="0" allowfullscreen> </iframe>

> И это все без опыта или есть и постарше чуваки?
---

*(питання про групу людей, які почали працювати одночасно зі мною)*

В нашій групі – майже 30 чоловік, і всі ми – як збірна солянка. Серед нас є:

- і хлопці, і дівчата;
- і ньюгради без досвіду роботи, і матьорі мужики, які до того років 10 працювали в IT;
- і холостяки, і люди з сім'ями і декількома дітьми;
- люди з Австрії, Ізраїлю, Індії, Італії, Канади, Китаю, Німеччини, Росії, Румунії,
Південної Африки, України, Уругваю та Франції.

Словом, народ дуууже різний.

![Фоточка з BFF у пабі](/images/2015-09-26-Q&A-round-two/8.jpg)

> в кінцевому результаті плануєш залишитись в лондоні?
---

Поки що від мене ніхто не вимагає приймати рішення, і я не кваплюсь відповідати на це
питання навіть собі. В мене є ще майже рік, аби відчути місто та країну як слід і зрозуміти,
чи хотів би я тут залишитись і на скільки.

Але якщо розглядати локації девелоперських офісів Facebook, то тут можна порівняти
деякі об'єктивні характеристики.

| | Лондон | Менло Парк (Каліфорнія) | Сіетл
:---|:------:|:-----------------------:|:----:
Клімат | Часто хмарно і дощі | Сонце майже круглий рік | Часто хмарно і дощі
--- | ---
Природа | Мало цікавого | Мало цікавого | Шикарна: високі гори і густі ліси
--- | ---
Плюшки великого міста (театри, кіно, ...) | Є | Треба їхати в Сан-Франциско | Є
--- | ---
Розміщення на планеті | Близько до дому і Європи | Далеко від будь-чого, що не Америка | Ще далі від усього
--- | ---
Історичні та культурні цінності | Зашкалююча кількість | Мало | Мало|
--- | ---
Вартість життя | Висока | Середня | Середня
--- | ---
Зарплата по відношенню до вартості життя | Середня | Висока | Ще вища (немає податку штату)
--- | ---
Розмір офісу | Середній | Велетенський | Малий
--- | ---
{: rules="groups"}

> який % англійців? З україни хтось ще є?
---

У офісі працюють люди з усього світу, тому оцінити відсоток англійців дуже
складно. Вони є, але не можна сказати, що їх в офісі – більшість. Якщо не зважати
на HR і враховувати лише айтішників – то може навіть бути таке, що англійці – не
сама домінуюча національність у офісі. До найчисленніших входять Англія, Індія,
Китай, Росія, США та Франція.

Що стосується українців, то <s>їх</s> нас тут теж чимало :) Чоловік 15, напевне, є. Ті,
з ким я вже встиг познайомитись, надзвичайно дружні і привітні. І ще факт: майже всі
українці, яких я тут зустрів, спілкуються саме українською, а не російською.

Далі буде
---

*(дописано на наступний день)*

У літаку здавалося, що написав купу всього, а зараз перечитав – і бачу, що не так
вже й багато. Складно сконцентруватись, коли навколо всі дрихнуть, і самому також
хочеться спати. А сьогодні невеликий джетлаг, тому нічого дописувати не хочу.

Але я все ж якось напишу про транспортну систему Лондону, бо досить цікава штука.
Я вже й фоточки приготував :) Втім, це буде іншим разом, а поки що – спати.
